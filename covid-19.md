---
layout: page
title: COVID-19
---

Alcune informazioni sulla pandemica COVID-19 per la mia famiglia -- 22 Febbraio 2020.

# I punti più importanti
- Sta già succedendo: 10% della popolazione mondiale è già in quarantena
- La maggior parte dei casi sta passando per influenza, ma si è contagiosi prima dei sintomi: nessuno è al sicuro, neanche in Sardegna.
- State a mezzo metro da chiunque, e almeno a un metro da chi starnutisce
- Disinfettate con alcool gel (o tanto sapone) se toccate qualunque cosa fuori casa, e non toccatevi la faccia
- Se parte la quarantena rischiate di non poter fare spesa/benzina per uno o due mesi: fate scorte prima del panico.

*******

# Informazioni
- Una pandemica è un'infezione di tipo tanto contagioso che prende il mondo intero
- Ricorderete per esempio la SARS quasi 20 anni fa. Questa è un parente. Coronavirus in realtà è solo il tipo del virus cha la causa, che si chiama SARS-CoV-2. Il nome dell'infezione è COVID-19, come dire che HIV causa AIDS.
- Ci sono poche informazioni in italiano, per esempio su [wikipedia](https://it.wikipedia.org/wiki/COVID-19) . Se riuscite ci sono molte più in inglese, per esempio [qui](https://www.reddit.com/r/Coronavirus/) e [qui](https://www.reddit.com/r/COVID19/). Se volete vedere i numeri confermati aggiornati ogni giorno sono [qui](https://gisanddata.maps.arcgis.com/apps/opsdashboard/index.html#/bda7594740fd40299423467b48e9ecf6). Il sito ufficiale dell'organizzazione mondiale della sanità è [qui](https://www.who.int/emergencies/diseases/novel-coronavirus-2019).
- I numeri scritti qui sono approssimati e mia interpretazione: le informazioni a disposizione variano tanto in base a chi si chiede. Le stime che riporto hanno un margine di sicurezza per minimizzare il contagio, e i numeri precisi comunque cambiano quasi ogni giorno.
- La definizione di "caso verificato" (i famosi 78'000 al mondo di oggi) corrisponde a casi in cui è stato eseguito il (costoso, lento) test per il virus, e 5-7 giorni dopo sono arrivati i risultati, e quel test dà positivo.
- Il test è stato dimostrato dare risultati sbagliati in diverse occasioni, e la maggior parte dei casi vengono diagnosticati come influenza e mandati a casa senza test. Di questi molti recuperano a casa, siccome la mortalità è bassa, e danno per scontato che era effettivamente influenza e non si curano di non trasmettere a chi li circonda.
- Per questo motivo, le stime più accurate prevedono che il numero di contagi effettivi sia già sui 200'000, e abbia raggiunto ogni angolo del mondo. Anche la Sardegna ormai, o nei prossimi giorni.
- Tra tasso di contagio e misure di contenimento, l'infezione al momento ci mette circa 6-8 settimane a diventare critica a partire dai primi 15-20 casi verificati. Quindi nei prossimi due mesi c'è probabilità di panico totale sotto quarantena in Europa, non solo in Italia, che può risultare persino più pericoloso del virus.
- Il conto dei morti è molto sottostimato: la burocrazia in Cina tradizionalmente registra solo una causa finale di decesso, per esempio "polmonite", a prescindere se a causarla sia stato il virus. Chi muore in attesa dei risultati non viene registrato come virus perché andare a cambiare il certificato di morte costa. E chi muore senza test non viene testato, perché i test sono limitati e i vivi contagiati hanno priorità.

# Trasmissione
- Il virus è presente in alte concentrazioni in ogni liquido corporeo, e resiste contagioso sulle superfici fino a 9 giorni.
- Entra il corpo tramite mucose (inclusa inalazione), e la via più comune è toccarsi la faccia (labbra, naso, occhi) con mano infetta (toccare lo sportello della macchina su cui ore prima un passante ha starnutito).
- Gli infetti sono contagiosi entro 1-7 giorni dal contagio, durante l'incubazione e prima di avere sintomi: ovvero persone possono apparire totalmente sane possono contagiare per una settimana prima di uno starnuto.
- Il classico che ci si aspetta è la persona che ti starnutisce addosso e respiri, stile influenza. Ma questo virus si trasmette anche solo se una persona starnutisce a un metro da te e semplicemente tieni gli occhi aperti.
- O il classico rozzo che va in bagno per pipì e non si lava le mani: uscendo tocca la maniglia. Ore dopo usi il bagno, ti lavi per bene, tocchi la maniglia per uscire, o semplicemente gli stringi la mano. Più tardi la sera ti gratti il naso, ed è fatta. Migliaia sono stati contagiati in maniere assolutamente banali.
- Per questo motivo, una volta che una persona prende il virus, la probabilità di contagio dell'intero nucleo familiare è quasi 100%. Se scegli di non proteggerti non è solo la tua vita a rischio, ma di tutti coloro che ti stanno vicini.
- Ancora peggio: uno dei contagi più comuni per il virus si è scoperto essere in aerosol di massa fecale. Basta entrare in un bagno pubblico usato da un contagiato che ha sviluppato diarrea: sentire l'odore potrebbe essere sufficiente per il contagio. O usare asciugamani di carta fino a 9 giorni dopo (se non finisce prima). Fate tutte le battute per la scorreggia che uccide, a patto che non andiate poi a prendere contagio (e contagiare i vostri familiari) in una maniera così ridicola.

# Sintomi
- I sintomi di base sono simili all'influenza, solo più probabile la febbre e debolezza, e una tosse secca all'inizio che evolve in polmonite in pochi giorni.
- Di solito ci vogliono 3-7 giorni dal contagio ad avere sintomi, e altri 3-7 giorni perché i sintomi diventino gravi. Da tosse secca a tosse grassa a polmonite in 3 giorni.
- Una maniera di sapere quando siete contagiati: potete fare ora il vaccino per l'influenza, dopodiché se nei prossimi mesi avete sintomi da influenza sapete che non è quello il problema.
- Se avete buone probabilità di essere contagiati, non andate in ospedale. Chiamate il 112 e spiegate perché pensate di avere il contagio, per esempio se avete fatto il vaccino per l'influenza e ora avete sintomi. Chiedete dove andare, le autorità prepareranno centri separati dagli ospedali, o rischiate di contagiare l'intero pronto soccorso. Per riconoscere la polmonite, pensate difficoltà respiratoria, come se i polmoni fossero pieni, li sentite quasi tirare nella parte bassa, e l'aria non basta mai. Cercate assistenza medica immediata.
- La mortalità è del 2-3% in media, che può sembrare bassa ma sale tantissimo con l'età. I bambini recuperano senza problemi (non ci sono morti sotto i 9 anni, anche se sono contagiosi), mentre la mortalità sopra i 55 anni è sinora del 14%, e sale in fretta con l'età. Moltiplicate per la facilità di contagio e ottenete che se facciamo finta di niente potrebbe uccidere il 5-10% della popolazione mondiale in età da lavoro, per non parlare di quelli in età da pensione. Si parla di 300-700 milioni di vittime entro l'anno al passo corrente, inclusa una persona ogni 10 che conoscete.
- Sono in corso studi sulle conseguenze a lungo termine della ripresa. Simile alla SARS, la maggior parte di chi arriva in fase critica e sopravvive, ha danni irreversibili a diversi organi, non solo ai polmoni, e spesso traumi psicologici dovuti al periodo di quarantena ospitalizzata.

# Prevenzione
- Le maschere sono quasi inutili per proteggersi perché sono raramente a tenuta stagna (standard minimo: respiratore N95), e l'aerosol contagia comunque tramite gli occhi: dovete mantenere distanza. Ci sono foto in Cina di gente che prende il treno con boccioni di plastica trasparenti da 20L in testa. Il suggerimento minimo è di restare almeno a mezzo metro da chiunque (quindi evitare mezzi pubblici e folle), e se qualcuno sembra voler tossire o starnutire aumentare almeno a un metro (e scappare senza pudore allo starnuto).
- Chi ha sintomi influenzali deve preoccuparsi di non contagiare. Per starnutire, tirate su il braccio e starnutite nell'incavo del gomito piuttosto che in mano. Le maschere chirurgice sono efficaci per evitare che voi contagiate altri: anche se può fare senso l'idea di starnutirci dentro, è importante che non vanno tolte.
- Se non si trovano maschere, si possono preparare in un minuto: basta piegare un foglio di carta da cucina a soffietto pinzare le estremità includendo un elastico, quindi aprire la maschera sul viso (vedi [qui](https://japantoday.com/category/features/health/make-it-yourself-mask-technique-gets-new-interest-as-coronavirus-fears-cause-shortage-in-japan)). È più efficace con doppio foglio, più un fazzoletto (che è più fine) o carta igienica o cotone idrofilo tra i due fogli.
- Tutte le maschere sono da considerare monouso ed infette dopo l'uso, quindi attenzione anche a maneggiarle. Inoltre, infilare un dito sotto la maschera per grattarsi la rende inutile.
- Alcool, disinfettanti, varecchina e sapone distruggono il virus in 10 secondi su qualunque superficie. Importante: è ideal non usare alcool puro, ma tra 50% e 70%, come nei gel disinfettanti per le mani. Il virus sopravvive 2 ore a bagno nell'alcool puro/denaturato, che è quindi inutile. 
- Un'altra maniera di disinfezione efficace è il calore: 10 minuti a 60 gradi distrugge ogni traccia del virus. Quindi cibo ben cotto è sicuro, e il forno può essere usato per disinfettare vestiti e scarpe e rimane sano per cucinare.
- Il virus sopravvive più a lungo in aria stagna. All'aperto, o ventilando bene, il virus decade su qualunque superficie in ore piuttosto che giorni.
- Il trasporto maggiore in casa avviene tramite le mani e i piedi. Vestire guanti fuori casa, e lasciare guanti e scarpe all'entrata, diminuisce di molto il rischio di contagio.
- In casa: data la trasmissione tramite occhi, fate conto come se ci fosse una congiuntivite, quindi asciugamani separati.

# Quarantena
- Al momento oltre il 10% della popolazione mondiale è in quarantena. Sì, 10% degli esseri umani vivi al momento sono chiusi in casa per evitare il contagio, oltre 700 milioni, la maggior parte in Cina. La "città" da dove è partita ha un terzo della popolazione dell'Italia, ed è in quarantena totale da mesi. La polizia arresta chiunque per strada senza maschera e senza dichiarata emergenza. C'è pieno di storie di invalidi, disabili ed animali domestici morti perché lasciati senza cure.
- Una pandemica di questo livello ha influenze sull'economia globale. Aspettatevi di vedere i supermercati svuotarsi di cibo in scatola, maschere chirurgiche (in Svizzera sono finite due mesi fa), disinfettante per mani, acqua in bottiglia, e quant'altro. Fare scorta in anticipo, almeno delle cose che andreste a consumare comunque in 6 mesi anche se non succedesse niente (il che è quasi impossibile).
- La quarantena tipica è al momento di 14 giorni. Significa che se tutti ci si chiude in casa per 14 giorni, al termine la probabilità che ci sia ancora qualcuno malato e senza sintomi è bassa (anche se ci sono stati casi da 20 giorni -- questo virus è davvero imprevedibile). Il problema è che in una comunità non si inizia tutti insieme: se in questi 14 giorni si sviluppa un nuovo caso o contagio, il conto si riazzera. Quindi fate conto di essere costretti a stare chiusi in casa mesi: avete tutto ciò che vi serve?
- E il problema non è che non potete andare al supermercato: è che gli impiegati non possono andare al supermercato per rifornirlo, né alla pompa benzina, né all'acquedotto se c'è un guasto. Quindi i negozi saranno vuoti, e alcuni servizi potrebbero cadere senza avviso e mancare per mesi. Inoltre quando scatta il panico saranno tutti là all'ultimo minuto e con poche risorse sugli scaffali: non rischiate la ressa.
